{
 "cells": [
  {
   "cell_type": "markdown",
   "metadata": {},
   "source": [
    "# Algoritmes\n",
    "\n",
    "Een algoritme is een gestructureerde reeks stappen die je volgt om een probleem op te lossen of een taak uit te voeren. Het is als een recept dat je stap voor stap volgt om tot een gewenst resultaat te komen.\n",
    "\n",
    "Algoritmen worden overal gebruikt, van simpelweg koken tot complexe computerberekeningen. Denk bijvoorbeeld aan:\n",
    "\n",
    "- Het bakken van een taart\n",
    "- Zoeken naar een woord in een tekstbestand\n",
    "- Sorteren van een lijst met getallen\n",
    "- Het bepalen of een jaar een schrikkeljaar is\n",
    "- Het coderen van een bericht met een geheimschrift\n",
    "\n",
    "Algoritmen zijn hierdoor de basis van computerprogrammering. In een computerprogramma worden de stappen van het algoritme vertaald naar een taal die de computer begrijpt. Zo kan de computer de instructies uitvoeren om het probleem op te lossen of de taak uit te voeren. Daarbij is het belangrijk om de stappen te beschrijven als stappen die een computer ook kan zetten.\n",
    "\n",
    "---"
   ]
  },
  {
   "cell_type": "markdown",
   "metadata": {},
   "source": [
    "## Sequentieel\n",
    "\n",
    "Een sequentieel algoritme is een algoritme dat van voor naar achter uitgevoerd kan worden, waar geen herhalingsstappen of conditionele stappen aanwezig zijn. Dit is dus eigenlijk de simpelste vorm van algoritme. Een voorbeeld van zo'n algoritme is bijvoorbeeld een cake bakken op recept:\n",
    "\n",
    "1. Verwarm de oven voor op 180°C.\n",
    "2. Vet de cakevorm in en bestuif met bloem.\n",
    "3. Meng in een grote kom de bloem, suiker, bakpoeder en zout.\n",
    "4. Voeg de boter (op kamertemperatuur) toe en klop het mengsel tot een lichte en romige massa.\n",
    "5. Voeg de eieren één voor één toe en mix goed na elk ei.\n",
    "6. Voeg vanille suiker of rasp van citroen of sinaasappel toe.\n",
    "7. Voeg een beetje melk toe om het beslag iets te verdunnen.\n",
    "8. Giet het beslag in de voorbereide cakevorm.\n",
    "9. Bak de cake in de voorverwarmde oven gedurende 40-50 minuten, of totdat een satéprikker in het midden er schoon uitkomt.\n",
    "10. Haal de cake uit de oven en laat hem een paar minuten afkoelen in de vorm.\n",
    "11. Stort de cake op een rooster en laat hem volledig afkoelen voordat je hem aansnijdt.\n",
    "\n",
    "Dit is een genummerd stappenplan, en dit stappenplan gaat van stap 1 t/m stap 11, en altijd in die volgorde. Ook worden er geen stappen overgeslagen, dus dit is een sequentieel algoritme. \n",
    "\n",
    "### Flowcharts\n",
    "\n",
    "In de komende weken worden niet alleen sequentiele algoritmes gemaakt, maar ook algoritmes waarin keuzes gemaakt moeten worden, of stappen herhaald moeten worden. Om deze algoritmes te ontwerpen, en deze visueel te maken, worden flowcharts gebruikt. Het toont de stappen in het proces in een diagram, met pijlen die de volgorde aangeven. Hierdoor kan een algoritme op een overzichtelijke manier worden weergegeven. Het recept hierboven ziet er als flowchart uit als:\n",
    "\n",
    "```mermaid\n",
    "flowchart TD\n",
    "  A[Verwarm de oven voor op 180°C.] --> B\n",
    "  B[Vet de cakevorm in en bestuif met bloem.] --> C\n",
    "  C[Meng in een grote kom de bloem, suiker, bakpoeder en zout.] --> D\n",
    "  D[\"Voeg de boter (op kamertemperatuur) toe en klop het mengsel tot een lichte en romige massa.\"] --> E\n",
    "  E[Voeg de eieren één voor één toe en mix goed na elk ei.] --> F\n",
    "  F[Voeg vanille suiker of rasp van citroen of sinaasappel toe.] --> G\n",
    "  G[Voeg een beetje melk toe om het beslag iets te verdunnen.] --> H\n",
    "  H[Giet het beslag in de voorbereide cakevorm.] --> I\n",
    "  I[Bak de cake in de voorverwarmde oven gedurende 40-50 minuten, of totdat een satéprikker in het midden er schoon uitkomt.] --> J\n",
    "  J[Haal de cake uit de oven en laat hem een paar minuten afkoelen in de vorm.] --> K\n",
    "  K[Stort de cake op een rooster en laat hem volledig afkoelen voordat je hem aansnijdt.]\n",
    "```\n",
    "\n",
    "### Kennisclip\n",
    "\n",
    "Hierbij kunnen de pijlen gevolgd worden om gemakkelijk van stap naar stap te gaan. Bekijk onderstaande kennisclip voor meer uitleg over algoritmen en flowcharts aan de hand van een paar voorbeelden.\n",
    "\n",
    "<iframe id=\"kaltura_player\" type=\"text/javascript\"  src='https://api.de.kaltura.com/p/10066/embedPlaykitJs/uiconf_id/23452529?iframeembed=true&entry_id=0_c38q50xm&config[provider]={\"widgetId\":\"0_n4w9fby6\"}'  style=\"width: 608px;height: 402px;border: 0;\" allowfullscreen webkitallowfullscreen mozAllowFullScreen allow=\"autoplay *; fullscreen *; encrypted-media *\" sandbox=\"allow-forms allow-same-origin allow-scripts allow-top-navigation allow-pointer-lock allow-popups allow-modals allow-orientation-lock allow-popups-to-escape-sandbox allow-presentation allow-top-navigation-by-user-activation\" title=\"Kaltura Player\"></iframe>\n",
    "\n",
    "---\n"
   ]
  },
  {
   "cell_type": "markdown",
   "metadata": {},
   "source": [
    "# Conditioneel\n",
    "\n",
    "In een algoritme moeten soms stappen alleen uitgevoerd worden als aan bepaalde voorwaarden is voldaan. Een voorwaarde wordt ook wel een _conditie_ genoemd, en deze conditionele stappen zijn de basis voor de meeste algoritmes. \n",
    "\n",
    "Zo'n conditionele stap kunnen we met een ruit-symbool voorstellen in een flowchart. In het ruit-symbool zetten we een logische conditie, iets dat waar is of onwaar is. In de informatica wordt dat een booleaanse waarde genoemd, of kortweg een boolean. Tijdens de uitvoering van het algoritme wordt de waarde van de logische conditie uitgerekend, en alleen als het resultaat de waarde waar is wordt het conditionele deel van het algoritme uitgevoerd.\n",
    "\n",
    "```mermaid\n",
    "flowchart TB\n",
    "A[Zet de cake in de oven.] --> B\n",
    "B[Schakel de oven in.] --> C\n",
    "C[Wacht tot de cake klaar is.] --> D\n",
    "D[Schakel de oven uit.] --> E\n",
    "E{Oven is nog niet afgekoeld}\n",
    "E -- true --> F\n",
    "E -- false --> G\n",
    "F[Doe ovenwanten aan.] -->\n",
    "G[Haal de cake uit de oven.]\n",
    "```\n",
    "\n",
    "## Kennisclip\n",
    "\n",
    "Hoe kan je nagaan of je flowchart (en dus eigenlijk je algoritme) doet wat het moet doen? Je zou het aan een docent kunnen vragen, of aan je medestudenten. Da's makkelijk, maar niet handig want dan ben je van hen afhankelijk.\n",
    "\n",
    "Beter is dus om je flowchart (je algoritme) zelf te **testen**. Hoe test je je flowchart als je die niet op een computer kunt uitvoeren? Daarover gaat de volgende kennisclip, dus bekijk die. Dit heb je nodig voor het maken van de opdrachten.\n",
    "\n",
    "<iframe id=\"kaltura_player\" type=\"text/javascript\"  src='https://api.de.kaltura.com/p/10066/embedPlaykitJs/uiconf_id/23452529?iframeembed=true&entry_id=0_0iw8ix1u&config[provider]={\"widgetId\":\"0_ac25ug24\"}'  style=\"width: 608px;height: 402px;border: 0;\" allowfullscreen webkitallowfullscreen mozAllowFullScreen allow=\"autoplay *; fullscreen *; encrypted-media *\" sandbox=\"allow-forms allow-same-origin allow-scripts allow-top-navigation allow-pointer-lock allow-popups allow-modals allow-orientation-lock allow-popups-to-escape-sandbox allow-presentation allow-top-navigation-by-user-activation\" title=\"Kaltura Player\"></iframe>\n",
    "\n",
    "**Opmerking**: In de kennisclip staat een groepsoefening, namelijk het vinden van fouten in de flowchart die in de kennisclip wordt getoond. Die flowchart is van een algoritme dat uit drie ingevoerde namen de korste en de langste afdrukt.   \n",
    "Maak die oefening eerst zelf, of samen met een medestudent. Vraag de docent om deze groepsoefening klassikaal te bespreken zodat je kunt controleren of jij/jullie het goed hadden.\n"
   ]
  },
  {
   "cell_type": "markdown",
   "metadata": {},
   "source": [
    "# Opdrachten\n",
    "\n",
    "## Opdracht 1 - Som van 3 getallen\n",
    "\n",
    "Teken een flowchart van een algoritme dat de gebruiker drie getallen laat invoeren en daarna de som van die drie getallen berekent en afdrukt.\n",
    "\n",
    "> Je kunt pen en papier gebruiken, of een software tool om flowcharts mee te tekenen. Voor nu maakt het niet uit hoe netjes de flowchart eruit ziet, dus pen en papier is prima.\n",
    "\n",
    "**Tip:** In de kennisclips zag je dat het handig is om te beginnen met het bepalen van de invoer en uitvoer. Als je die hebt is het vrij eenvoudig om te bedenken wat de berekening ertussenin moet zijn.\n",
    "\n",
    "### 1a - Getalwaarden invoeren (flowchart)\n",
    "\n",
    "Je flowchart begint dus met invoer van drie getallen:\n",
    "\n",
    "```mermaid\n",
    "flowchart TB\n",
    "vraag1[/\"WRITE Voer getal 1 in:\"/] --> in1\n",
    "in1[/\"READ a\"/] --> vraag2\n",
    "vraag2[/\"WRITE Voer getal 2 in:\"/] --> in2\n",
    "in2[/\"READ b\"/] --> vraag3\n",
    "vraag3[/\"`_enzovoort_`\"/]\n",
    "```\n",
    "\n",
    "## Opdracht 2 - Middelste van 3 getallen\n",
    "\n",
    "### 2a - Flowchart opstellen\n",
    "\n",
    "Teken een flowchart van een algoritme dat de middelste van 3 ingevoerde getallen selecteert. Dus niet de grootste of de kleinste van de drie ingevoerde getallen maar de waarde ertussenin.\n",
    "Laat de gebruiker die 3 getalwaarden invoeren en sla ze op in drie variabelen. Noem die variabelen voor nu even a, b en c.\n",
    "\n",
    "_In een echt computerprogramma zou je ze duidelijkere namen geven, bijvoorbeeld getal1 t/m getal3 of invoerWaarde1 t/m invoerWaarde 3._\n",
    "\n",
    "Voorbeelden:\n",
    "- Invoer van 2, 11 en 7 geeft als uitvoer 7\n",
    "- Invoer van 9, 3 en 2 geeft als uitvoer 3\n",
    "- Invoer van 6, nogmaals 6 en 4 geeft als uitvoer 6\n",
    "\n",
    "### 2b - Testdata kiezen\n",
    "\n",
    "Bepaal met welke getallen je je algoritme wilt gaan testen. Kies daarvoor 3 verschillende getallen en zet die in verschillende volgorden. De uitkomst mag immers niet afhangen van de volgorde van invoer, dus we willen alle mogelijkheden controleren.\n",
    "\n",
    "**Vraag:** Hoeveel verschillende volgorden zijn er om die drie gekozen getallen in te voeren?\n",
    "\n",
    "Om zoiets uit te zoeken is het handig om een voorbeeld te nemen. Laten we het proberen met de getallen 2, 5 en 7. We maken een tabel:\n",
    "\n",
    "|nr|a|b|c|\n",
    "|---|---|---|---|\n",
    "|1|2|5|7|\n",
    "|2|2|7|5|\n",
    "|3|5|2|7|\n",
    "|4|5|7|2|\n",
    "|5|_wat komt hier?_|_en hier?_|_en hier?_|\n",
    "|6|_en hier?_| ? | ? |\n",
    "\n",
    "### 2c - Testen van je flowchart\n",
    "\n",
    "Je hebt een flowchart van je algoritme en je hebt een tabel met testdata. Dus nu ga je je algoritme testen.\n",
    "Vul daarbij met de hand (op papier of op je laptop) een tabel met de resultaten en ga na of ze kloppen met wat je zou verwachten.\n",
    "\n",
    "|test nr|invoerwaarden|verwachte uitvoer|werkelijke uitvoer|OK?|\n",
    "|-------|-------------|-----------------|------------------|---|\n",
    "|1|2, 5, 7|5| _vul hier zelf in_ | _klopt de waarde?_ |\n",
    "|2| | | | |\n",
    "|3| | | | |\n",
    "|etc.| | | | |\n",
    "\n",
    "\n",
    "Kloppen alle waarden? Gefeliciteerd!\n",
    "\n",
    "Klopt een waarde niet? Ook gefeliciteerd, je hebt zojuist door de testen een bug in je algoritme gevonden die je nu kunt fixen. Pas je algoritme (dus je flowchart) aan en test opnieuw.\n",
    "\n",
    "**Vraag:** Als je je algoritme verbeterd hebt, moet je dan **alle** waarden uit je tabel met testdata opnieuw testen, of alleen de waarde waarbij het misging? Bespreek je antwoord met de docent.\n",
    "\n",
    "\n",
    "## Opdracht 3 - Fout zoeken in een flowchart\n",
    "\n",
    "In de kennisclip over testen van flowcharts op papier staat een groepsoefening. Er staat een flowchart van een algoritme dat uit drie ingevoerde namen de kortste en de langste afdrukt. Althans, dat is de bedoeling. Maar die flowchart bevat fouten. Niet slechts schrijffouten of layoutfouten maar fouten in het algoritme zelf, in de acties die worden uitgevoerd.\n",
    "\n",
    "Aan jou de taak om die fouten op te sporen, als je dat nog niet had gedaan bij het bekijken van de kennisclip.\n",
    "Het gaat om [deze oefening](https://mymedia.avans.nl/media/TMTI-ALGRTM+Algoritmen+-+Kennisclip+-+Flowchart+testen+op+papier/0_0iw8ix1u?st=455). (Werkt direct aanklikken niet? Dan rechtsklikken om te openen in een nieuw tabblad.)\n",
    "Hier is voor het gemak nogmaals de flowchart uit de oefening:\n",
    "![flowchart kortste en langste van 3 namen, met fouten](images/kortste_en_langste_van_3_namen_met_fouten.png)\n",
    "\n",
    "Bespreek je antwoord met de docent (wellicht klassikaal)."
   ]
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 2
}
